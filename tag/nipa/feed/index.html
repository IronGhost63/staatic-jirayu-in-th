<?xml version="1.0" encoding="UTF-8"?><rss version="2.0"
	xmlns:content="http://purl.org/rss/1.0/modules/content/"
	xmlns:wfw="http://wellformedweb.org/CommentAPI/"
	xmlns:dc="http://purl.org/dc/elements/1.1/"
	xmlns:atom="http://www.w3.org/2005/Atom"
	xmlns:sy="http://purl.org/rss/1.0/modules/syndication/"
	xmlns:slash="http://purl.org/rss/1.0/modules/slash/"
	
	xmlns:georss="http://www.georss.org/georss"
	xmlns:geo="http://www.w3.org/2003/01/geo/wgs84_pos#"
	>

<channel>
	<title>Nipa Archives - JIRAYU.IN.TH</title>
	<atom:link href="/tag/nipa/feed/" rel="self" type="application/rss+xml" />
	<link></link>
	<description>โปรแกรมเมอร์, ช่างภาพ, และคนเลี้ยงแมว</description>
	<lastBuildDate>Tue, 18 Apr 2017 08:28:52 +0000</lastBuildDate>
	<language>en-US</language>
	<sy:updatePeriod>
	hourly	</sy:updatePeriod>
	<sy:updateFrequency>
	1	</sy:updateFrequency>
	<generator>https://wordpress.org/?v=6.6.1</generator>
<site xmlns="com-wordpress:feed-additions:1">43932498</site>	<item>
		<title>ระลึกชาติไปกับ &#8220;นิภา ชื่อไทยไม่มีดอท&#8221;</title>
		<link>/2017/04/nipa-thai-name-no-dot/</link>
					<comments>/2017/04/nipa-thai-name-no-dot/#respond</comments>
		
		<dc:creator><![CDATA[jirayu]]></dc:creator>
		<pubDate>Tue, 18 Apr 2017 08:25:39 +0000</pubDate>
				<category><![CDATA[Internet]]></category>
		<category><![CDATA[Nipa]]></category>
		<guid isPermaLink="false">/?p=3085</guid>

					<description><![CDATA[<p>เมื่อสักสิบกว่าปีที่แล้ว  สมัยเน็ต 56k ยังเป็นช่องทางหลักในการเชื่อมต่ออินเตอร์เน็ต  หากใครทันใช้งานอินเตอร์เน็ตยุคนั้นน่าจะเคยได้ยินบริการที่ชื่อว่า &#8220;นิภา ชื่อไทยไม่มีดอท&#8221; กันมาบ้างแล้ว วันนี้นึกยังไงไม่ทราบ  อยู่ๆ ก็นึกถึงบริการตัวนี้ขึ้นมา  เลยลองมาเขียนให้อ่านกันเนอะ เริ่มจากว่าเว็บเบราเซอร์สมัยนั้น  ช่อง Address bar ยังไม่รวมร่างเป็นช่องเดียวกับช่องค้นหาแบบทุกวันนี้  กล่าวคือช่อง Address bar จะพิมพ์ได้เฉพาะ URL เว็บไซต์เท่านั้น  ไม่สามารถพิมพ์ค้นหาได้  ดังนั้นหากใครพิมพ์ URL ผิด  พิมพ์ชื่อเว็บผิด  หรือพิมพ์ค้นหาใดๆ ลงไป  แทนที่มันจะเปิดหน้าค้นหาให้แบบในปัจจุบัน  มันจะแสดงหน้าบอกว่าไม่พบเว็บไซต์ที่ต้องการขึ้นมาแทน ว่าไปอันที่จริงคุ้นๆ ว่า IE6 ก็รองรับการเสิร์ชเว็บถ้าไม่เจอเว็บที่พิมพ์แล้วนะ แต่ช่างเถอะ &#8220;นิภา ชื่อไทยไม่มีดอท&#8221; ทำงานอย่างไร? หลักการทำงานของการเปิดเว็บใดๆ สักเว็บ  นั่นคือเว็บเบราเซอร์จะเชื่อมต่อไปยัง DNS Server (ซึ่งปกติจะได้มาอัตโนมัติจาก ISP เมื่อเชื่อมต่อสู่อินเตอร์เน็ต) จากนั้นถามเซิร์ฟเวอร์ว่าเว็บไซต์ชื่อนี้ตั้งอยู่ที่ IP Address อะไร  ก่อนที่จะเชื่อมต่อไปยัง IP Address &#8230;</p>
<p>The post <a href="/2017/04/nipa-thai-name-no-dot/">ระลึกชาติไปกับ &#8220;นิภา ชื่อไทยไม่มีดอท&#8221;</a> appeared first on <a href="">JIRAYU.IN.TH</a>.</p>
]]></description>
										<content:encoded><![CDATA[<p>เมื่อสักสิบกว่าปีที่แล้ว  สมัยเน็ต 56k ยังเป็นช่องทางหลักในการเชื่อมต่ออินเตอร์เน็ต  หากใครทันใช้งานอินเตอร์เน็ตยุคนั้นน่าจะเคยได้ยินบริการที่ชื่อว่า &#8220;นิภา ชื่อไทยไม่มีดอท&#8221; กันมาบ้างแล้ว</p>
<p>วันนี้นึกยังไงไม่ทราบ  อยู่ๆ ก็นึกถึงบริการตัวนี้ขึ้นมา  เลยลองมาเขียนให้อ่านกันเนอะ</p>
<p>เริ่มจากว่าเว็บเบราเซอร์สมัยนั้น  ช่อง Address bar ยังไม่รวมร่างเป็นช่องเดียวกับช่องค้นหาแบบทุกวันนี้  กล่าวคือช่อง Address bar จะพิมพ์ได้เฉพาะ URL เว็บไซต์เท่านั้น  ไม่สามารถพิมพ์ค้นหาได้  ดังนั้นหากใครพิมพ์ URL ผิด  พิมพ์ชื่อเว็บผิด  หรือพิมพ์ค้นหาใดๆ ลงไป  แทนที่มันจะเปิดหน้าค้นหาให้แบบในปัจจุบัน  มันจะแสดงหน้าบอกว่าไม่พบเว็บไซต์ที่ต้องการขึ้นมาแทน</p>
<p><img fetchpriority="high" decoding="async" class="aligncenter" src="https://drive.google.com/uc?export=download&amp;id=0B__gcHcGk7l5ckVVdW40aEYxa0E" width="561" height="410" /></p>
<p>ว่าไปอันที่จริงคุ้นๆ ว่า IE6 ก็รองรับการเสิร์ชเว็บถ้าไม่เจอเว็บที่พิมพ์แล้วนะ แต่ช่างเถอะ</p>
<p><span id="more-3085"></span></p>
<h3>&#8220;นิภา ชื่อไทยไม่มีดอท&#8221; ทำงานอย่างไร?</h3>
<p>หลักการทำงานของการเปิดเว็บใดๆ สักเว็บ  นั่นคือเว็บเบราเซอร์จะเชื่อมต่อไปยัง DNS Server (ซึ่งปกติจะได้มาอัตโนมัติจาก ISP เมื่อเชื่อมต่อสู่อินเตอร์เน็ต) จากนั้นถามเซิร์ฟเวอร์ว่าเว็บไซต์ชื่อนี้ตั้งอยู่ที่ IP Address อะไร  ก่อนที่จะเชื่อมต่อไปยัง IP Address ของเว็บอีกที  ซึ่งถ้า DNS Server ไม่มีข้อมูลเว็บไซต์ที่เราเรียกหา  ก็จะตอบเบราเซอร์กลับมาว่าไม่เจอเว็บนั้นๆ แล้วเบราเซอร์จะแสดงหน้า Error แบบด้านบนแทน</p>
<p>ซึ่งจากความเข้าใจของผม &#8220;นิภา ชื่อไทยไม่มีดอท&#8221; ก็อาศัยหลักการทำงานนี้  ไปร่วมมือกับ ISP โดยถ้ามีการคิวรี่ชื่อเว็บแปลกๆ ที่ไม่มีผลลัพธ์ในฐานข้อมูลใดๆ มายัง DNS Server (อนึ่งก็คือพิมพ์ชื่อเว็บภาษาไทยไม่มีดอท) ก็จะให้ ISP มาค้นกับฐานข้อมูลของนิภาต่อ  โดยถ้าเจอข้อมูลเว็บที่ลงทะเบียนไว้ก็จะส่งข้อมูลนั้นกลับไปหาผู้ใช้แทน  แทนที่จะส่งกลับไปว่าไม่เจอเว็บใดๆ</p>
<p><img decoding="async" class="aligncenter" src="https://drive.google.com/uc?export=download&amp;id=0B__gcHcGk7l5N3NXQnlRT1BRd1U" width="556" height="174" /></p>
<p>ดังนั้นแล้วในขั้นต้น  บริการชื่อไทยไม่มีดอทนี้จะสามารถใช้งานได้เฉพาะกับ ISP ที่ทำความร่วมมือกับทางนิภาเอาไว้เท่านั้น  ส่วนคนที่ใช้ ISP อื่น  หรือเชื่อมต่อจากต่างประเทศ  จะไม่สามารถใช้งานได้</p>
<p>อย่างไรก็ดี  ตอนนั้นทางนิภาได้ออก &#8220;ทูลบาร์&#8221; สำหรับ IE และส่วนขยายสำหรับ Firefox ออกมาแก้ปัญหานี้  โดยหลักการทำงานก็ง่ายๆ คือไปดักเอาตอนเปิดเว็บนั่นแหละ  ถ้าไม่เจอเว็บที่ต้องการก็ไปค้นหากับฐานข้อมูลของนิภาต่อ</p>
<p>สำหรับกรณีที่ค้นกับฐานข้อมูลของนิภาแล้วยังไม่เจอเว็บที่จดทะเบียนไว้  ก็จะรีไดเรคไปหน้าเว็บเสิร์ชของนิภาแทน  ซึ่งพูดตามตรงว่าไม่ตรงตามที่ต้องการเลย ฮ่าๆๆๆ</p>
<h3>ใช้แล้วเป็นไง?</h3>
<p>ว่ากันตามจริงแล้วตอนนั้นหลายคนก็ตื่นเต้นกับบริการชื่อไทยไม่มีดอทนี้  ผมเองก็คนหนึ่งเช่นกัน  แต่พอใช้ไปสักพักแล้วกลับพบว่าเข้าเว็บด้วย URL ภาษาอังกฤษแบบเดิม  มันจำง่ายกว่าเยอะเลย (อย่างน้อยก็ไม่ต้องมานั่งจำว่าสะกดยังไง การันต์ตรงไหน ฯลฯ) อีกทั้งเกิดอาการรำคาญหน้าเว็บเสิร์ชของนิภาที่จะขึ้นมาเมื่อตอนพิมพ์เว็บผิด</p>
<p>และหลังจากนั้นในเวลาต่อมา  เว็บเบราเซอร์ก็เริ่มรวมฟีเจอร์เสิร์ชเข้ามาใน Address bar ซึ่งแน่นอนว่ากูเกิลเป็นตัวค้นหา  และให้ผลการค้นหาที่ถูกต้องและรวดเร็วกว่านิภามาก</p>
<h3>นิภา และบริการชื่อไทยไม่มีดอทในปัจจุบัน</h3>
<p>สำหรับบริการชื่อไทยไม่มีดอท  โดยส่วนตัวคาดว่าคงปิดบริการไปแล้ว  เพราะเบราเซอร์สมัยนี้สามารถพิมพ์ค้นหาจากช่อง Address bar ได้ในตัว  แถมโดเมนแบบ Internationalized Domain Name (IDN &#8211; ชื่อไทย มีดอท) ก็ได้รับความนิยมมากขึ้น  อีกทั้งสามารถใช้งานได้ทั่วโลก ทุก ISP โดยไม่ต้องมีส่วนเสริมใดๆ ทำให้บริการดังกล่าวน่าจะไม่มีความจำเป็นใดๆ อีกต่อไป</p>
<p>เอาจริงๆ ไอเดียชื่อไทยไม่มีดอทนี่ถือว่าล้ำมากเลยนะสำหรับตอนนั้น  แต่ใช้จริงอาจจะไม่เหมาะกับภาษาไทยสักเท่าไหร่ (เพราะเรื่องการสะกดในภาษาไทยที่จำค่อนข้างยากอย่างที่กล่าวไป) แต่ถ้าเป็นในภาษาอื่นๆ อย่างภาษาญี่ปุ่น จีน น่าจะสะกดเป็นภาษาท้องถิ่นได้ง่ายกว่าภาษาอังกฤษ  ซึ่งนี่ก็เป็นหนึ่งในแนวคิดที่ใช้ผลักดันโดเมนแบบ IDN ในปัจจุบัน</p>
<p>ส่วนนิภาเอง  เท่าที่ผมทราบตอนนี้เหมือนจะกลายร่างเป็น Online Marketing Agency เต็มตัว  ก่อนหน้านี้ผมเคยเห็น Ads Network ของทางนิภา (แนวๆ เดียวกับ AdSense ของกูเกิล) แต่ก็ไม่แน่ใจว่ายังเปิดให้บริการอยู่หรือเปล่า  ทั้งนี้ทางนิภาเองเหมือนจะรับทำโฆษณาของเครือข่ายอื่นด้วย  ไม่ว่าจะของกูเกิลหรือเฟซบุ๊คครับ</p>
<p>จบ</p>
<p>The post <a href="/2017/04/nipa-thai-name-no-dot/">ระลึกชาติไปกับ &#8220;นิภา ชื่อไทยไม่มีดอท&#8221;</a> appeared first on <a href="">JIRAYU.IN.TH</a>.</p>
]]></content:encoded>
					
					<wfw:commentRss>/2017/04/nipa-thai-name-no-dot/feed/</wfw:commentRss>
			<slash:comments>0</slash:comments>
		
		
		<post-id xmlns="com-wordpress:feed-additions:1">3085</post-id>	</item>
	</channel>
</rss>
